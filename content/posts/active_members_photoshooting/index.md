---
# Will be displayed at top of the page as main heading
title: Focení představenstva
# Short post description
description: ""
author: "Nela Klimešová"
tags: []
# HideThisTranslation: true # Uncomment this if you don't want to link this translation of page in translations

# Other configuration
## Set to true to show Table of Contents for this post
showToc: false
## Set to true to open TOC on page load
tocopen: false
ShowReadingTime: true
ShowBreadCrumbs: true
ShowPostNavLinks: true

cover:
    image: "images/camera_only.jpg"
    # can also paste direct link from external site
    # ex. https://i.ibb.co/K0HVPBd/paper-mod-profilemode.png
    alt: "Foťák"
    relative: false # To use relative path for cover image, used in hugo Page-bundles

# Autogenerated date
date: Sun, 06 Jun 2021 17:34:00 CEST

layout: post
---

Možná jste na kolejích noví, možná už tu jste tu delší dobu a víte co a jak. Máte představu, co na kolejích můžete podniknout, jaké služby můžete využívat, jaké akce stojí za to. Ale víte, díky komu máme neustále k dispozici stabilní připojení k internetu? Díky komu si můžete zacvičit, nebo vytisknout cokoliv potřebujete? A kdo třeba zařizuje a realizuje veškeré akce (teda když zrovna není celosvětová pandemie)?

{{<figure src="images/people.jpg" alt="Image 3 - People">}}

Pokud nevíte, tak vám to promineme, vzhledem k tomu, že kolejní (a celkově společenský) život de facto neexistoval a žádné akce nebyly. Ale s nadějí na lepší zítřky už pro vás plánujeme všechny možné akce a slibujeme, že se vám budeme snažit ten covidový rok co nejvíc vynahradit. Už se na to neskutečně těšíme a doufáme, že vy také! Ale v mezidobí, než to všechno zase vypukne, bychom vás rádi seznámili s lidmi, kteří za tím vším stojí.

{{<figure src="images/camera_operator.jpg" alt="Image 2 - Camera operator">}}

V minulých týdnech proběhlo focení členů klubu, které vám budeme postupně představovat. Mezi nimi jsou správci bloků a jejich zástupci, kteří se vám budou neskutečně hodit. Například když si (jako obvykle) zabouchnete klíče. Dále pak správci služeb jako je Pod-O-Gym, hudebna, síť či PC učebna a tiskárna, kteří vás moc rádi do služby zaregistrují a pomohou vám, když budete potřebovat. Když například nevíte, jak se dostat do posilovny, nebo když nejste zrovna technický typ a tiskárna s vámi nechce spolupracovat. Představíme vám také síťaře, díky kterým funguje celý systém a můžeme tak v naprostém klidu, bez výpadků internetu prokrastinovat nad seriály. Neopominutelní jsou také lidé z PRka, díky kterým jste neustále informovaní o dění na koleji, (o tom, jak krmit a nekrmit kachny :D) a díky kterým jsme vždy věděli, co je v koronové době aktuální. V neposlední řadě také představíme ty, kteří chod celého klubu řídí a bez kterých by to nešlo.

Od příštího týdne budeme tedy pravidelně na sociálních sítích představovat členy našeho týmu a budeme se na vás těšit, až se vám představíme i offline.