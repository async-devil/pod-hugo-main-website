---
# Will be displayed at top of the page as main heading
title: Grilování a pípa
# Has to be in format <parent-site/current-site>, e.g. services/network (notice missing slash at the beginning)
url: volnocasove-aktivity/grilovani-a-pipa
# https://en.wikipedia.org/wiki/Clean_URL#Slug
slug: grilovani-a-pipa
# Defines sorting of pages in parent list
weight: 6
---

Správci: Vojtěch Halamka, Jan Vlk  
Kontakt: party@pod.cvut.cz

## Grilování

Na grilování je určen krb, který se nachází v jiho-západním rohu areálu kolejí (tzn. vedle menzy). Zapůjčení krbu je pro členy klubu zdarma.

### Součásti krbu

- Rošt na maso
- Vidlička
- Obracečka
- Kleště
- Ocelový kartáč
- Lopatka na uhlí
- Pohrabáč
- Rozpalovací válec na uhlí

Součástí krbu **není uhlí ani podpalovač**. Každý si tedy uhlí musí zakoupit vlastní.

{{<figure src="grill.jpg" alt="Grill">}}

### Rezervace

Pro rezervaci použijte prosím rezervační systém.

1. Vytvořte rezervaci v [**rezervačním systému Olymp**](https://olymp.pod.cvut.cz/reservations).
2. Pošli email s podstatnými informacemi (datum, jméno, pokoj, ID) na adresu <party@pod.cvut.cz>
3. Pošli email se žádostí a podstatnými informacemi na adresu vedoucí koleje p. Makulové <Nadezda.Makulova@cvut.cz>
4. Na základě emailu a žádosti bude tvá rezervace schválena
5. Následně tě kontaktuje Vedoucí kolejní skupinky nebo jeden z jeho zástupců a domluví se s tebou na předání příslušenství grilu, čistících pomůcek atd.

Rezervaci je nutno **provést s předstihem (ideálně týden předem)**, abychom měli čas na reakci a mohli vše připravit k předání.

### Výpůjční řád krbu

1. Každý, kdo si krb vypůjčí, za něj bere zodpovědnost (dále jako zodpovědná osoba)
2. Krb a příslušenství se půjčuje od Vedoucího kolejní skupinky nebo jednoho z jeho zástupců oproti kolejence.
3. Ihned po zapůjčení krbu a příslušenství je zodpovědná osoba povinna nahlásit všechny závady správci.
4. Pro rozdělání ohně se nesmí používat kapalné ani plynné podpalovače.
5. V krbu lze spalovat dřevěné uhlí, dřevouhelné briketky i samotné dřevo.

Po ukončí akce je nutno:

- Vyčistit veškeré příslušenství (obzvláště rošt na maso).
- Odstranit popel z krbu a řádně očistit krb.
- Uklidit okolí krboviště.

Pokud dojde v průběhu zápůjčky k jakémukoliv poškození krbu, krboviště nebo příslušenství, je nutno toto nahlásit a domluvit se na způsobu náhrady. Pokud se tak neučiní, bude to bráno jako úmyslné poškozování vybavení klubu Pod-O-Lee.

**Při porušení pravidel může být zodpovědná osoba zapsána na tzv. černou listinu a nebudou mu po určitou dobu půjčovány kolejní místnosti.**

## Pípa

Na každou správnou párty patří sud a k sudu pípa. Ta naše je dvoukohoutová s integrovaným kompresorem.

Máme k dispozici více narážečů:

- „Bajonet“, S-TYPE – Nejběžnější typ naražeče (Plzeňský Prazdroj, Gambrinus, Radegast, Birell, Velkopopovický Kozel, Budvar, Pivovary Lobkowicz, Primátor atd.)
- „Žehlička“, A-TYPE – Plochý naražeč (Svijany, Krakonoš, Staropramen, Litovel atd.)
- „Kombi“, M-TYPE – Podobný typu žehlička, ale nelze zaměňovat (Kofola a některé pivovary)

### Rezervace

Pro rezervaci použijte prosím rezervační systém.

1. Vytvořte rezervaci na [**rezervačním systému Olymp**](https://olymp.pod.cvut.cz/reservations).
2. Pošli email s podstatnými informacemi (datum, jméno, pokoj, ID) na adresu <party@pod.cvut.cz>
3. Na základě tohoto email tě kontaktuje Vedoucí kolejní skupinky nebo jeden z jeho zástupců a domluví se s tebou na předání pípy a příslušenství.
4. Při předání je nutno složit **vratnou zálohu 2000 Kč**.

Rezervaci je nutno **provést s předstihem (ideálně týden předem)**, abychom měli čas na reakci a mohli vše připravit k předání.

### Výpůjční řád pípy

1. Každý, kdo si pípu vypůjčí, za ni bere zodpovědnost (dále jako zodpovědná osoba).
2. Pípa se půjčuje od Vedoucího kolejní skupinky nebo jednoho z jeho zástupců oproti kolejence a záloze.
3. Ihned po zapůjčení pípy je zodpovědná osoba povinna nahlásit všechny závady správci.

Před vrácením pípy je nutno:

- Očistit pípu vně.
- Propláchnout trubky i pípu (pouze části, kde teče pivo tzn. **ne přívod vzduchu**!)

Pokud dojde v průběhu zápůjčky k jakémukoliv poškození pípy nebo jejich částí, je nutno toto nahlásit a domluvit se na způsobu náhrady. Pokud se tak neučiní, bude to bráno jako úmyslné poškozování vybavení klubu Pod-O-Lee.

**Při porušení pravidel může být zodpovědná osoba zapsána na tzv. černou listinu a nebudou mu po určitou dobu půjčovány kolejní místnosti.**
