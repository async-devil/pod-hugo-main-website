---
# Will be displayed at top of the page as main heading
title: Poplatky za členství
# Has to be in format <parent-site/current-site>, e.g. services/network (notice missing slash at the beginning)
url: sluzby/poplatky-za-clenstvi
slug: poplatky-za-clenstvi
weight: 1
---

Členem se může stát jakýkoliv student bydlící na koleji Podolí. Členem může být i osoba, která aktivně klubu pomáhá a na koleji nebydlí, ale až po rozhodnutí předsedy klubu Pod-O-Lee. Členem se staneš, pokud se zaregistruješ u televizora a zaplatíš členský příspěvek. Ověřit, jestli jsi členem a jaké máš ID, můžeš v [Hydře](https://hydra.pod.cvut.cz).

Pokud máš problémy s platbou, napiš na <platby@pod.cvut.cz>.

## Způsob placení

Členské příspěvky do klubu Pod-O-Lee se platí na jednotlivé pololetí každého kalendářního roku.

- Za první pololetí se platí od 1. ledna do 30. června s platností členství do 15. října.
- Za druhé pololetí se platí od 1. července do 31. prosince s platností členství do 15. března (příštího roku).

Upozorňujeme, že mezibankovní převod může trvat až tři dny, je třeba podat příkaz s dostatečným předstihem. Pokud platba nepřijde na účet do posledního dne daného platebního období, přestanou ti fungovat všechny služby poskytované klubem.

### Formy úhrady

**DOPORUČENO**: Můžete použít QR kód pro platbu, který se vám vygeneruje v Hydře: https://hydra.pod.cvut.cz/membership/payments.

Tradičnější způsoby:

- bezhotovostním převodem na účet (doporučujeme)
- složením hotovosti na pobočce Fio Banky (poplatek 90 Kč)
- složením hotovosti na pokladně jakékoliv jiné banky (tomuto způsobu se vyhýbej – zbytečné poplatky za převod)
- použití poštovních poukázek NENÍ přípustné – všechny takovéto platby nebudou brány v potaz.

Při platbě z účtů z ciziny berte v potaz poplatky na vaší straně, nevolte poplatky SHA. Členství Vám platí pouze v případě, že na účet dorazí správná částka.

### Náležitosti platby

Číslo účtu je **99919040 /2010**.

Částka za členství a specifický symbol:

- základní členství – 200,- specifický symbol 1
- připojení k akademické síti – 600,- specifický symbol 2
- přístup do Pod-O-Gym – 800,- specifický symbol 3
- přístup do hudebny – 300,- specifický symbol 4

Variabilní symbol je tvoje identifikační číslo (zjistíš v [Hydře](https://hydra.pod.cvut.cz), je to tvé ID).

**Využívání jakékoliv služby je podmíněno základním členstvím.**

Pokud budeš chtít využívat více služeb, sečti patřičné částky a seřaď vzestupně příslušné Specifické symboly.

Příklad: Chci mít připojení k internetu a chodit do posilovny Pod-O-Gym, zaplatím 1600,- Kč (200+600+800 Kč) a jako Specifický symbol uvedu číslo 123.

Poplatek za učebnu plaťte pouze v případě, že jste si nezvolili jiný druh členství.

## Podpis členství v klubu

Každý nový člen se seznámí s pravidly a stanovami klubu Pod-O-Lee což stvrdí podpisem. Tímto podpisem zároveň dává klubu souhlas nakládat se svými osobními údaji. Podpisové archy jsou k dispozici u televizorů. Platnost podpisu je 7 let. Až po podpisu můžeš teprve využívat služeb klubu.

## Odpuštění členských příspěvků

Představenstvo klubu může odpustit členské příspěvky studentům, jenž jsou členy klubu Pod-O-Lee a to v případě, že vykonávají činnost prospěšnou pro klub.

Pokud máš nějaký projekt neváhej oslovit Představenstvo. Své návrhy můžeš posílat na adresu <predstavenstvo@pod.cvut.cz>.

## Příklady

### Mám nyní zaplacený „internet“, chtěl bych po novém roce začít chodit do Pod-O-Gym. Na koleji budu bydlet i další semestr a nadále chci internet.

Musíš si zaplatit členský poplatek za Pod-O-Gym a zároveň základní členství.
Doporučujeme rovnou zaplatit i za internet, který Ti expiruje 15.3.2018. Z hlediska cen se pro tebe nic nemění.

### Jsem externista. Chodím jen do Pod-O-Gym a chci si prodloužit členství.

Tady je nutné si připlatit za základní členství. Pokud si už poslal platbu jen za Pod-O-Gym, budeš muset poslat ještě jednu za základní členství.
V případě že teprve budeš platit oboje, spoj to dohromady. SS: 13, VS: ID z Hydry, Suma: 1000 Kč.

### Bydlím na koleji, chodím do Pod-O-Gym. Příští měsíc končím a stěhuji se pryč.

Nemusíš nic řešit.

### Bydlím na koleji, ale budu se příští měsíc stěhovat pryč. Chci nadále (i v létě) chodit do Pod-O-Gym.

Případ je prakticky shodný s případem č. 2. je nutné mít zaplacené základní členství a členství s přístupem do Pod-O-Gym.
